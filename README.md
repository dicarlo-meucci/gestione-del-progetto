# Gestione Del Progetto

## Cos'è il progetto ?
Un progetto ha un obiettivo esplicito e originale, una durata pianificabile e temporanea, un costo specifico ed è un'attività univoca. Questi attributi lo differenziano da un'attività ordinaria.

All'interno di un'organizzazione un progetto è tipicamente quell'attività che organizza le risorse per ottenere un nuovo prodotto, oppure un'attività che produce una nuova modalità di vendita per un'azienda.

Ad oggi come riferimento per la realizzazione di un progetto si è deciso di utilizzare il manuale "Guide to Project Management Body of Knowledge" (Guide to PMBOK).

## Cos'è il programma ?
Un programma è un gruppo di progetti correlati tra loro in modo da ottenere un obiettivo comune.

## Vincoli del progetto e dell'attività
Entrambi attività e progetti sono vincolati da tre grandezze:
- Tempi
- Costi
- Risorse
  
Quando una di queste grandezze viene ridotta inevitabilmente un'altra viene aumentata (condizione di trade-off).

![](https://tesinamichela.weebly.com/uploads/5/1/4/4/51444211/1432708821.png)

## Il Progetto
<b>Definizione di progetto:</b> uno sforzo temporaneo intrapreso per creare un prodotto, un servizio o un risultato con caratteristiche di unicità.

Un progetto:
- ha uno scopo ben definito (unicità)
- ha un inizio e una fine (temporaneo)
- ha dei vincoli da rispettare e dei rischi da valutare (trade-off)
- termina quando lo scopo è raggiunto o irraggiungibile
  
Per garantire la riuscita del progetto esso necessita di uno <b>Sponsor</b> ovvero un finanziatore di riferimento (interno all'azienda o libero sul mercato). La ricerca dello sponsor è affidata alla stesura del <b>Business Plan</b>, questo documento riassume le caratteristiche di originalità, rilevanza, differenziazione e convenienza del progetto, esso deve anche riportare in modo esplicito i criteri su cui si basano le previsioni, essi vengono chiamati <b>PKI</b> (performance key index).

### Il Project Manager
Questa figura è il responsabile del progetto. Il suo scopo è la realizzazione dello stesso entro il tempo stabilito, all'interno dei costi previsti e con la qualità richiesta (ovvero con soddisfazione del committente).

### Il Team di progetto
Il team di progetto è il personale che partecipa al progetto a vario titolo. Tutte le entità interne al progetto fanno parte di questo gruppo.

### Il Project Management
Il PMBOK definisce come Project Management l'applicazione di conoscenze, capacità, strumenti e tecniche alle attività di progetto per soddisfarne i requisiti.
Si può dire che esso è tutto ciò che serve a supporto del progetto per il raggiungimento dei sui obiettivi.

### Le fasi del progetto
Un progetto è diviso in processi che a loro volta sono composti da <b>fasi interconnesse</b>.
Il ciclo di vita del progetto è costituito da tutte le attività fondamentali (fasi) che esplica nel tempo (processo).

![](https://594048267-files.gitbook.io/~/files/v0/b/gitbook-legacy-files/o/assets%2F-LWt8OO-DIKUX--IPPM8%2F-LzkPts2TNL8_TMUntQI%2F-LzkQXHp2NVM0Xqc8pC8%2Fciclo_vita_progetto.PNG?alt=media&token=4872d855-7995-40c8-a85a-94f383ad650d)

I risultati parziali ma verificabili che ogni fase produce sono detti <b>deliverables</b> del progetto.

Eventi importanti del processo, anche associati ai deliverables, sono detti <b>milestones del progetto</b>.

Tutte le figure coinvolte nelle attività di un progetto sono dette <b>stakeholder</b> e come per le aziende, possono essere interni o esterni al progetto.

Le tre tipiche fasi della vita di un progetto sono
1. Avvio
2. Esecuzione
3. Chiusura

Solitamente un progetto comprende più fasi benchè le tre indicate rimangano un riferimento basilare.

La nozione di processo può essere annidata all'interno delle fasi. In questo modo ogni attività di progetto (fase) può utilizzare una metodologia coerente e adeguata (processo) e si può dire che le attività di un progetto sono "guidate" dai processi.

![](https://594048267-files.gitbook.io/~/files/v0/b/gitbook-legacy-files/o/assets%2F-LWt8OO-DIKUX--IPPM8%2F-M7M7vnwI3E1pA8wQXg3%2F-M7M8tnFCRxEaQHaCamC%2Ffasi_processi_interne.PNG?alt=media&token=1d455e98-3802-4bb6-a62a-008df96c5fa6)

## Il PMBOK
Il PMBOK definisce i processi necessari per affrontare ed organizzare un progetto, li riunisce in gruppi di processi e aree di conoscenza per un totale di 42 processi di Project Management.

I 5 gruppi di processi sono i seguenti:

1. <strong>Avvio</strong> (Initiating), autorizzano l'avvio di un nuovo progetto.
2. <strong>Pianificazione</strong> (Planning), definiscono lo scopo e gli obiettivi del progetto e indicano le azioni e le risorse per raggiungerli.
3. <strong>Esecuzione</strong> (Executing), assicurano che vengano eseguite tutte le attività per raggiungere gli obiettivi.
4. <strong>Monitoraggio e Controllo</strong> (Monitoring and Controlling), verificano che gli obiettivi siano stati raggiunti, controllando e misurando l'avanzamento e identificando gli scostamenti rispetto al piano.
5. <strong>Chiusura</strong> (Closing), formalizzano il raggiungimento o meno degli obiettivi e l'accettazione del progetto.

Le 9 aree di conoscenza sono le seguenti:
1. <strong>Integrazione</strong> (Project Integration Management), tutti i processi necessari per coordinare le varie attività di gestione del progetto
2. <strong>Scopo</strong> (Project Scope Management), riguarda tutti quei processi necessari per assicurare che venga preso in considerazione tutto il lavoro necessario per completare il lavoro.
3. <strong>Tempi</strong> (Project Time Management), i processi necessari per assicurare il completamento temporale del progetto.
4. <strong>Costi</strong> (Project Cost Management), i processi necessari per definire la disponibilità finanziaria (budget) del progetto e assicurare che venga rispettato.
5. <strong>Qualità</strong> (Project Quality Management), processi necessari per assicurare che gli obiettivi siano raggiunti con un determinato grado di qualità.
6. <strong>Risorse Umane</strong> (Project Human Resources Management), processi necessari per assicurare la corretta organizzazione e gestione del personale coinvolto nel progetto.
7. <strong>Comunicazioni</strong> (Project Communications Management), processi necessari per assicurare la corretta creazione e distribuzione delle informazioni relative al progetto.
8. <strong>Rischi</strong> (Project Risk Management), tutti i processi necessari per assicurare l'identificazione e la risposta ai rischi di progetto.
9. <strong>Acquisti</strong> (Project Procurament Management), tutti i processi necessari per assicurare l'acquisizione dall'esterno di beni e servizi necessari al progetto.

Un generico processo è sempre caratterizzato da una struttura logica che prevede una serie di <b>input</b> e un'attività che genera una serie di <b>output</b>.

Gli input del processo possono essere documenti, materiali o servizi che attraverso degli strumenti e delle tecniche sono trasformati in output, ovvero altri documenti, materiali o servizi. L'output è il risultato del processo e spesso coincide con un deliverable.

![](https://594048267-files.gitbook.io/~/files/v0/b/gitbook-legacy-files/o/assets%2F-LWt8OO-DIKUX--IPPM8%2F-M7M7vnwI3E1pA8wQXg3%2F-M7MHdArIAFLzNMTl3_d%2Fproject_management2.PNG?alt=media&token=2326ec03-cc6b-4fd7-8ded-e8875d4ed603)

### Il Project Charter
Il Project Charter è un documento preliminare, stilato in fase di Avvio/ Integrazione (processo “Sviluppare il Project Charter”) che delinea le caratteristiche di base dell’intero progetto. Si tratta di un documento relativamente breve e sintetico.

Esso contiene:

- Codice identificativo e nome del progetto
- obiettivi del progetto
- lista degli stakeholder principali tra cui committente e sponsor
- elenco dei deliverables più importanti
- lista delle milestones principali
- vincoli di risorse, tempi e costi
- struttura organizzativa di progetto

ad esso deve essere allegato ogni eventuale documento preliminare come il capitolato di gara, il Business Plan, le offerte dei fornitori, le richieste di consulenza esterna, ecc...

### Il Piano di Project Management
È il documento più importante del progetto e, a differenza del Project Charter, si tratta di un documento più voluminoso. È sempre in evoluzione attraverso le varie fasi attivate sul progetto e rappresenta la fonte principale di informazioni sulla modalità di pianificazione, esecuzione, monitoraggio e controllo e chiusura del progetto.

La sua compilazione viene iniziata durante le prime fasi attraverso un processo dedicato (Pianificazione/Integrazione). In seguito viene continuamente verificato ed aggiornato. Contiene gli output principali di pianificazione come la WBS, l'analisi delle dipendenze e la valutazione dei tempi del progetto (CPM), la schedulazione temporale con Gantt, la pianificazione dei rischi e dei costi, ecc...